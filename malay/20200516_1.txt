        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             10 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 96 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 5,025  kes  (75.5  peratus  daripada  jumlah  keseluruhan 
       kes).  
        
       STATUS TERKINI KES COVID-19 DI MALAYSIA 
       Sehingga 10 Mei 2020 pukul 12:00 tengah hari, terdapat 67 kes, 
       baharu yang telah dilaporkan, di mana 49 kes adalah di kalangan 
       bukan warganegara Malaysia. Ini menjadikan jumlah kes positif 
       COVID-19  di  Malaysia  adalah  sebanyak  6,656  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,523 kes. Mereka telah diasingkan dan diberi rawatan. 
       Sehingga kini, seramai 18 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  6  kes 
       memerlukan bantuan pernafasan.  
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dimaklumkan bahawa 
       tiada kes kematian berkaitan COVID-19 setakat ini. Justeru, jumlah 
                                                             
          
         kumulatif kes kematian COVID-19 di Malaysia kekal sebanyak 108 
         kes (1.62 peratus daripada jumlah keseluruhan kes). 
          
         SAMBUTAN NUZUL QURAN DAN HARI IBU 
          
         KKM ingin mengambil kesempatan ini untuk mengucapkan selamat 
         menyambut Nuzul Quran kepada semua umat Islam di Malaysia. 
         Rebutlah peluang ini bersama keluarga di rumah untuk sama-sama 
         menghayati peristiwa bermakna ini.  
          
         Sempena sambutan Hari Ibu pada hari ini iaitu 10 Mei 2020 pula, 
         KKM  ingin  mengucapkan  setinggi  penghargaan  yang  tidak 
         terhingga kepada kaum ibu di seluruh Negara.  
          
         Tema “Prihatin Keluarga, Hargai Ibu” adalah paling bertepatan bagi 
         menghargai  peranan  dan  pengorbanan  semua  ibu,  terutama 
         sepanjang tempoh negara berusaha membendung wabak COVID-
         19. Pada masa yang sama, ibu yang bertugas di barisan hadapan 
         dan  belakang  tabir  dalam  memerangi  COVID-19  juga  tidak 
         dilupakan.   Keprihatinan    dalam     mengimbangi      tugas    dan 
         tanggungjawab  terhadap  keluarga  dan  negara  amat  disanjung 
         tinggi.   
          
          
         PELANJUTAN          PERINTAH        KAWALAN         PERGERAKAN 
         BERSYARAT (PKPB) 
          
         Seperti  yang  diumumkan  oleh  Yang  Amat  Berhormat  Perdana 
         Menteri  semasa  Perutusan  Khas  beliau  sebentar  tadi,  Perintah 
         Kawalan  Pergerakan  Bersyarat  atau  PKPB  yang  berkuatkuasa 
         sehingga 12 Mei 2020, akan disambung lagi sehingga 9 Jun 2020, 
         iaitu selama empat (4) minggu lagi. 
          
         Seperti  yang  dinyatakan  oleh  Yang  Amat  Berhormat  Perdana 
         Menteri, pelaksanaan PKPB didapati telah berjalan dengan lancar 
         dan  teratur.  Beberapa  sektor  ekonomi  juga  telah  mula  dibuka. 
         Mereka  yang  terkandas  di  kampung  halaman  atau  di  tempat-
         tempat  lain,  termasuk  juga  pelajar-pelajar  telah  mula  balik  ke 
         rumah  masing-masing.  Didapati  rata-rata  peniaga,  majikan  dan 
                                                                              
         
        rakyat  telah  mengambil  usaha  aktif  untuk  mematuhi  Standard 
        Operating Procedure (SOP) yang ditetapkan. 
         
        Justeru  itu,  KKM  menyambut  baik  pengumuman  pelanjutan 
        Perintah Kawalan Pergerakan Bersyarat (PKPB) sehingga 9 Jun 
        2020.  Ini  akan  terus  memberi  ruang  kepada  Kerajaan  dalam 
        memerangi penularan COVID-19 ini sehingga ke tahap yang lebih 
        terkawal, sambil mengimbangi pembukaan sektor-sektor ekonomi 
        secara berhati-hati. Tahap keberkesanan tindakan ini akan dinilai 
        dari semasa ke semasa.  
         
        Pihak KKM akan menggiatkan lagi usaha mengurangkan kes positif 
        COVID-19 di Malaysia melalui pengesanan kes aktif (Active Case 
        Detection)  dan  pendekatan  tertumpu  (targeted  approach)  iaitu 
        pengesanan, penyaringan dan ujian ke atas kumpulan sasar yang 
        berisiko tinggi. Tindakan-tindakan ini dapat dijalankan dengan lebih 
        berkesan  melalui  pelaksanaan  Perintah  Kawalan  Pergerakan 
        Bersyarat  (PKPB)  dan  juga  Perintah  Kawalan  Pergerakan 
        Diperketatkan (PKPD) 
         
        PASAR  JALAN  OTHMAN  DI  BAWAH  PERINTAH  KAWALAN 
        PERGERAKAN DIPERKETATKAN (PKPD) 
         
        KKM mengambil maklum pengumuman oleh YB Menteri Kanan 
        (Kluster Keselamatan), di mana Pasar Jalan Othman di Petaling 
        Jaya,  Selangor  telah  ditempatkan  di  bawah  arahan  Perintah 
        Kawalan     Pergerakan    Diperketatkan    (PKPD).    Arahan    ini 
        dilaksanakan  susulan  pengesanan 27  kes  positif  COVID-19  di 
        lokaliti  tersebut  (termasuk  satu  (1)  kes  di  luar  kawasan  ini). 
        Perintah PKPD ini melibatkan tiga (3) zon dan akan berkuatkuasa 
        mulai 10 Mei 2020 hingga 23 Mei 2020.  
         
         
        AKTIVITI PENDEKATAN TERTUMPU (TARGETED APPROACH) 
        MENUNJUKKAN HASIL POSITIF 
         
        Setakat ini pelaksananaan aktiviti pendekatan tertumpu (targeted 
        approach) telah menunjukkan impak yang positif dalam mengesan 
                                                                           
        
       lebih  banyak kes COVID-19. Sehingga 10 Mei 2020, KKM telah 
       mengenal pasti beberapa kumpulan sasar seperti berikut: 
        
         •  Peserta  perhimpunan  di  Seri  Petaling  dan  kontak  rapat 
          mereka; 
         •  Pelajar  serta  kakitangan  madrasah  dan  tahfiz  yang  berkait 
          rapat dengan perhimpunan di Seri Petaling; 
         •  Rakyat  Malaysia  yang  pulang  dari  luar  negara  dan 
          ditempatkan di pusat-pusat kuarantin; 
         •  Anggota kesihatan KKM; 
         •  Penduduk di lokaliti-lokaliti PKPD; 
         •  Pasar  Borong  Kuala  Lumpur  (PBKL)  dan  pasar-pasar  yang 
          berkait rapat dengan PBKL; 
         •  Pekerja asing di tapak pembinaan di zon merah; dan 
         •  Rumah jagaan warga emas. 
        
       Masyarakat tidak perlu khuatir dengan pengingkatan kes baharu 
       susulan  pendekatan  tertumpu  yang  agresif  dan  proaktif  oleh 
       Kerajaan  kerana  ini  menunjukkan  keberkesanan  aktiviti  yang 
       dijalankan ini. Kes-kes yang dikesan ini sememangnya diasingkan 
       dan diberi  rawatan  di  hospital  bagi  memastikan  virus  COVID-19 
       tidak terus menular di kalangan masyarakat. 
        
       NASIHAT KESIHATAN BERKAITAN COVID-19 
        
       KKM mohon kerjasama semua peringkat dan lapisan masyarakat 
       dalam memerangi wabak COVID-19. Masyarakat perlu mengambil 
       tanggungjawab  sosial  (social  responsibility)  dan  mempunyai 
       kawalan kendiri  (self-regulation).  KKM  ingin  menasihatkan  orang 
       ramai untuk terus mempraktikkan norma baharu dalam kehidupan:  
        
       1) Patuh kepada PKPB 
       2) Elakkan  keluar  dari  rumah,  kecuali  untuk  urusan-urusan  yang 
         penting sahaja 
       3) Mengamalkan jarak sosial selamat (social distancing) sekurang-
         kurangnya 1 meter dari orang lain  
       4) Mengamalkan  tahap  kebersihan  yang  optimum  pada  setiap 
         masa, seperti kerap mencuci tangan dengan menggunakan air 
         dan sabun. 
                                                          
       
       
      KKM akan terus memantau perkembangan kejadian jangkitan di 
      dalam  negara,  dan  juga  luar  negara  melalui  maklumat  yang 
      diperolehi daripada pihak Pertubuhan Kesihatan Sedunia (WHO). 
      Orang ramai akan sentiasa dimaklumkan sebarang perkembangan 
      terkini mengenainya. Begitu juga, KKM akan memastikan langkah 
      pencegahan dan kawalan yang sewajarnya adalah dilaksanakan 
      secara berterusan. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      10 Mei 2020 @ 4.30 petang           
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 10 MEI 2020, JAM 12:00 TENGAH HARI) 
        
                                  BILANGAN    BILANGAN 
                NEGERI          KES BAHARU       KES 
                                     *(   )   KUMULATIF 
                                                     
        PERLIS                        0           18
                                                     
        KEDAH                         0           95
                                                     
        PULAU PINANG                  0          121
        PERAK                         2          255 
                                                      
        SELANGOR                      8          1,604
                                                     
        NEGERI SEMBILAN              45          726
                                                     
        MELAKA                        0          210
        JOHOR                         0          667 
        PAHANG                        2          308 
                                                     
        TERENGGANU                    0          110
                                                     
        KELANTAN                      0          155
        SABAH                         0          317 
        SARAWAK                       1          543 
                                                      
        W.P. KUALA LUMPUR             9          1,423
        W.P. PUTRAJAYA                0           88 
                                                     
        W.P. LABUAN                   0           16
                                                      
         JUMLAH KESELURUHAN          67          6,656
        
       *(   ) adalah merujuk kepada kes-kes import  
        
        
                                                            
