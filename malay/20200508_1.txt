        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             8 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 88 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 4,864 kes (74.43 peratus daripada jumlah keseluruhan 
       kes).  
        
       STATUS TERKINI KES COVID-19 DI MALAYSIA 
       Sehingga 8 Mei 2020 pukul 12:00 tengah hari, terdapat 68 kes, 
       baharu yang telah dilaporkan, di mana 57 kes adalah di kalangan 
       bukan warganegara Malaysia. Ini menjadikan jumlah kes positif 
       COVID-19  di  Malaysia  adalah  sebanyak  6,535  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,564 kes. Mereka telah diasingkan dan diberi rawatan. 
       Ingin  dimaklumkan  bahawa  daripada  68  kes  baharu  yang 
       dilaporkan  hari  ini, empat  (4) kes  import  dilaporkan.  Ini 
       bermakna, kes penularan tempatan adalah sebanyak 64 kes, di 
       mana sebanyak tiga (3) kes telah dikesan dari kluster dan lokaliti di 
       bawah Perintah Kawalan Pergerakan Diperketatkan (PKPD). 
                                                             
       
      Sehingga kini, seramai 18 kes positif COVID-19 sedang dirawat 
      di Unit Rawatan Rapi (ICU). Daripada jumlah tersebut, tujuh (7) 
      kes memerlukan bantuan pernafasan.  
       
      Daripada maklumat terkini yang dilaporkan ke Crisis Preparedness 
      and Response Centre (CPRC) Kebangsaan, dimaklumkan bahawa 
      tiada kes kematian berkaitan COVID-19 setakat ini. Justeru, jumlah 
      kumulatif kes kematian COVID-19 di Malaysia kekal sebanyak 107 
      kes (1.64 peratus daripada jumlah keseluruhan kes). 
       
      KLUSTER PEDAS 
       
      Seperti yang dimaklumkan pada 2 Mei 2020, KKM telah mengenal 
      pasti satu kluster yang melibatkan warga pekerja di sebuah kilang 
      di Pedas, Negeri Sembilan. 
       
      Kluster ini mula dikesan apabila seorang kakitangan kilang tersebut 
      didapati  tidak  sihat  dan mula  mengalami  gejala  demam,  batuk, 
      selesema, sesak nafas dan sakit kepala pada 5 April 2020. Beliau 
      telah mendapatkan rawatan di klinik kesihatan dan ujian COVID-19 
      telah dijalankan pada 10 April 2020. Pada 12 April 2020, keputusan 
      ujian pengesanan COVID-19 disahkan positif.  
       
      Susulan itu, siasatan dan saringan bagi kontak rapat kakitangan 
      tersebut telah dijalankan. Sehingga 8 Mei 2020 jam 12 tengah hari, 
      seramai 786 orang telah disaring untuk COVID-19. Mereka terdiri 
      daripada pekerja kilang dan ahli keluarga mereka. Daripada jumlah 
      keseluruhan ini, 60 kes didapati positif, 286 kes negatif dan 440 
      orang  masih  menunggu  keputusan.  Kes-kes  positif  kluster  ini 
      melibatkan  tujuh  (7)  warganegara  Malaysia  dan  53  bukan 
      warganegara iaitu: 
       
        •  25 kes warga Nepal; 
        •  18 kes warga Bangladesh; 
        •  Lapan (8) kes warga Indonesia; dan 
        •  Dua (2) kes warga Myanmar. 
       
                                                        
        
       Punca jangkitan bagi kluster ini masih di dalam siasatan. 
        
       NASIHAT KESIHATAN BERKAITAN COVID-19 
        
       Warga  pekerja  yang  mengalami  gejala  jangkitan  saluran 
       pernafasan  seperti  demam,  batuk  mahupun  kesukaran  untuk 
       bernafas  perlu segera  mendapatkan  rawatan  kesihatan  di  klinik 
       kesihatan  berdekatan  dan  digesa  supaya tidak  pergi  bertugas. 
       Mereka  yang  bergejala  juga  perlu  memakai  pelitup  muka  (face 
       mask). Selain itu, warga pekerja juga dinasihatkan supaya sentiasa 
       mengamalkan  tahap  kebersihan  diri  yang  tinggi  terutamanya 
       kebersihan tangan seperti kerap mencuci tangan dengan air dan 
       sabun atau menggunakan hand sanitizer. 
        
       Bagi memelihara kebajikan pekerja dan persekitaran tempat kerja 
       yang selamat, Jabatan Tenaga Kerja Semenanjung Malaysia telah 
       menyediakan Panduan Mengendalikan Isu-Isu Berhubung Wabak 
       Berjangkit  Termasuk  Novel  Coronavirus  Di  Tempat  Kerja  yang 
       telah dimasukkan ke dalam Garis Panduan Pengurusan COVID-19 
       di Malaysia No.5/2020.  
        
       Para majikan perkhidmatan perlu (essential services) dan sektor 
       ekonomi  yang  dibenarkan  beroperasi  hendaklah  melaksanakan 
       langkah-langkah seperti yang berikut: 
        
         •  Mengarahkan dan membenarkan pekerja untuk mendapatkan 
          pemeriksaan  kesihatan  oleh  pengamal  perubatan  berdaftar 
          atas  biaya  majikan,  seperti  yang  dinyatakan  di  bawah 
          Seksyen 60F Akta Kerja 1955; 
         •  Membenarkan  cuti  sakit  bergaji  atau  kelayakan  menerima 
          rawatan bagi pekerja yang mempunyai gejala jangkitan. 
        
       Pastikan langkah-langkah pencegahan berikut adalah dilaksanakan 
       di tempat kerja: 
        
         •  Pemeriksaan  suhu  badan  dan  gejala  sebelum  memasuki 
          premis kerja; 
         •  Penyediaan tempat mencuci tangan atau hand sanitizer; 
                                                          
       
        •  Kerap melaksanakan proses pembersihan dan pembasmian 
          kuman terutamanya ruang guna sama; 
        •  Amalan jarak sosial selamat iaitu sekurang-kurangya 1 meter 
          termasuk di ruang kerja dan ruang makan seperti:- 
            o  Elakkan  berada  di  kawasan  yang  sesak  (crowded 
              space); 
            o  Elakkan  pekerja  berkumpul  di  kawasan  yang  tertutup 
              (confined space) secara beramai-ramai pada masa yang 
              sama, seperti di ruang makan (pantry); 
            o  Kekalkan jarak 1 meter ketika cakap bersemuka dengan 
              orang lain (close conversation). 
       
       
      KKM akan terus memantau perkembangan kejadian jangkitan di 
      dalam  negara,  dan  juga  luar  negara melalui  maklumat  yang 
      diperolehi daripada pihak Pertubuhan Kesihatan Sedunia (WHO). 
      Orang ramai akan sentiasa dimaklumkan sebarang perkembangan 
      terkini mengenainya. Begitu juga, KKM akan memastikan langkah 
      pencegahan dan kawalan yang sewajarnya adalah dilaksanakan 
      secara berterusan. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      8 Mei 2020 @ 4.30 petang            
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
            (SEHINGGA 8 MEI 2020, JAM 12:00 TENGAH HARI) 
        
                                  BILANGAN    BILANGAN 
                NEGERI          KES BAHARU       KES 
                                     *(   )   KUMULATIF 
                                                     
        PERLIS                        0           18
                                                     
        KEDAH                         0           95
                                                     
        PULAU PINANG                  0          121
                                                     
        PERAK                         0          253
                                                      
        SELANGOR                    6 (1)        1,586
                                                     
        NEGERI SEMBILAN              53          653
        MELAKA                        0          209 
        JOHOR                         0          667 
        PAHANG                        1          306 
                                                     
        TERENGGANU                    0          110
                                                     
        KELANTAN                      0          155
        SABAH                         0          317 
        SARAWAK                       1          538 
                                                      
        W.P. KUALA LUMPUR           6 (2)        1,404
                                                     
        W.P. PUTRAJAYA              1 (1)         87
                                                     
        W.P. LABUAN                   0           16
                                                      
         JUMLAH KESELURUHAN         68 (4)       6,535
        
       *(   ) adalah merujuk kepada kes-kes import  
        
        
                                                            
